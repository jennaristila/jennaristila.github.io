---
layout: default
title: Biografia
permalink: /fi/biography/
lang: fi
---

## Biografia

Jenna Ristilä (s.1989) aloitti pianonsoiton 7-vuotiaana Savonlinnan Musiikkiopistossa Anja Ojanen-Forsbergin johdolla. Vuonna 2006 Ristilä pääsi Sibelius-Akatemian nuorisokoulutukseen ja 2007 esittävän säveltaiteen linjalle opettajinaan Hamsa Juris ja Teppo Koivisto. Ristilä suoritti A-tutkintonsa erinomaisin arvosanoin keväällä 2014 ja valmistui musiikin maisteriksi. Häntä ovat tukeneet Suomen Kulttuurirahasto sekä ProMusica-säätiö.

Ristilä on tehnyt monenlaista musiikin parissa: mm. kilpaillut Suomessa ja Tanskassa; konsertoinut solistina, säestäjänä ja kamarimuusikkona; opiskellut laulua; julkaissut joululevyn Johanna Lehesvuoren kanssa; innostunut musiikkianalyysista; sekä suorittanut instrumenttipedagogiikan opintokokonaisuuden.

Lukuvuoden 2010-2011 Ristilä oli vaihto-opiskelijana Royal Welsh College of Music & Drama'ssa Cardiffissa. Soolopianismi jäi hetkeksi syrjään Ristilän tehdessä tiivistä yhteistyötä laulumusiikin osaston kanssa. Hän opiskeli liediä Michael Pollockin johdolla, toimi avustavana korrepetiittorina kahdessa oopperassa, sekä säesti lukuisia konsertteja, koelauluja ja mestarikursseja.

Tällä hetkellä Ristilä täydentää opintojaan Sibelius-Akatemian korrepetitiokoulutuksessa ja opettaa [Keski-Vantaan Musiikkiopistossa](http://kevamo.com/) sekä Tuusulan Kansalaisopistossa. Loppukesästä on luvassa mm. Hannu ja Kerttu -ooppera Savoninnassa sekä soolokonsertteja. Kesän tärkein tavoite on kuitenkin saada valmiiksi talvella aloitetut villasukat.

<br/>
