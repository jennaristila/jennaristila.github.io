---
layout: default
title: Uutisia
permalink: /fi/news/
lang: fi
---

<br/>

## 2017

<br/>

### Suojalassa soi

Pielavedelle tuodaan pian aimo annos suomalaisen yksinlaulun helmiä, kun Marjatta Airas, Joonas Asikainen sekä Talvi-Maaria ja Timo Turunen konsertoivat Ristilän kanssa Suojalassa. Luvassa kaihoa ja kaipuuta, kahvia ja pullaa!

- __21.7__ klo 19 __Suojala__, Puistotie 8, Pielavesi

<br/>

### Kamarimusiikkia kesään

Kesällä musiikinystävän kannattaa olla Savonlinnassa! Ristilä toimii harjoituspianistina kolmella Savonlinnan Musiikkiakatemian kurssilla yhdessä Robert Roozemanin ja Kristian Attilan kanssa. Konserttejakin taitaa olla luvassa!

- __23-30.7__ Viulu, alttoviulu, sello ja kamarimusiikki
- __7-14.8__ Ooppera ja lied

<br/>

### Lehtosen sävelin

Joel Lehtonen ja taiteilijaystävät -näyttelyn päättäjäisissä baritoni Joonas Asikainen ja Ristilä esittävät Lehtosen teksteihin sävellettyä musiikkia mm. Kyösti Haataiselta.

- __3.9__ klo 14 __Savonlinnan maakuntamuseo__, Riihisaari, Savolinna

<br/>

### Amerikkalaiset Tampereella

Sopraano Johanna Lehesvuori ja Ristilä esittävät konsertillisen amerikkalaista laulu- ja pianomusiikkia. Kokonaisuus kuultiin keväällä Koomisen Oopperan liedkonserttisarjassa, ja nyt se näyttäytyy vuorostaan Länsi-Suomessa. Tervetuloa!

- __17.9__ klo 16 __Pyynikkisali__, F.E. Sillanpäänkatu 9, Tampere

<br/>

### Kalevalassa tapahtuu

Suomi100 -juhlavuoden kunniaksi Lahden Oopperayhdistys esittää Oskar Merikannon Pohjanneiti-oopperan pianoversion. Ooppera kertoo Väinämöisen retkistä Pohjolaan: luvassa vauhtia ja vaarallisia tilanteita! Kuka takoo Sammon ja kelpaako se Louhelle palkaksi? Entä kuka nai ovelan Pohjanneidin, jolle kuka tahansa ei kelpaakaan?
Ristilä toimii produktiossa musiikin johtajana ja esitysten pianistina.

- Ensi-ilta __14.10__ klo 19 __Pikkuteatteri__, Loviisankatu 8, Lahti
- Muut esitykset __17.10, 18.10, 20.10, 7.11, 8.11__

<br/>

### Musiikkiopiston synttärit

Savonlinnan Musiikkiopisto täyttää 60 vuotta, ja Ristilä esiintyy muiden entisten opiskelijoiden ohella juhlistaakseen keski-iän jo ohittanutta entistä opistoaan.

- __19.10 Melartin-sali__, Sotilaspojankatu 1, Savonlinna

<br/>

### Naisia ruotsista

Mezzosopraano Ylva Gruen ja Ristilä esittävät ruotsalaista laulumusiikkia Sibelius-Akatemian konserttisarjassa. Ohjelma sisältää perinteisten Stenhammarin ja Frumerien lisäksi modernien naissäveltäjien musiikkia, sekä konserttiin varta vasten sävelletyn laulusarjan.

- __29.10__ klo 16 __Taidekoti Kirpilä__, Pohjoinen Hesperiankatu 7, Helsinki

<br/>
