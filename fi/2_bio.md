---
layout: bio
title: biografia
permalink: /fi/biography/
lang: fi
---

Jenna Ristilä (s.1989) aloitti pianonsoiton 7-vuotiaana Savonlinnan Musiikkiopistossa Anja Ojanen-Forsbergin johdolla. Vuonna 2006 Ristilä pääsi Sibelius-Akatemian nuorisokoulutukseen ja 2007 esittävän säveltaiteen linjalle opettajinaan Hamsa Juris ja Teppo Koivisto. Ristilä suoritti A-tutkintonsa erinomaisin arvosanoin keväällä 2014 ja valmistui musiikin maisteriksi. Hän on kiitollinen Suomen Kulttuurirahastolle ja ProMusica-säätiölle musiikillisten pyrkimystensä tukemisesta.

Ristilä on tehnyt monenlaista musiikin parissa: mm. kilpaillut Suomessa ja Tanskassa sekä esiintynyt Savonlinnan Soitannollisen Seuran solistina; tehnyt yhteistyötä useiden laulajien kanssa ja opiskellut laulua itsekin; soittanut kamarimusiikkia eri kokoonpanoissa; innostunut musiikkianalyysista; sekä suorittanut instrumenttipedagogiikan opintokokonaisuuden. Seminaarityönsä Ristilä kirjoitti aiheesta ["Milloin olet lähimpänä musiikkia? - Sibelius-Akatemian pianonsoitonopiskelijoiden ajatuksia soittamisen eri muodoista ja motivaatiosta"](http://ethesis.siba.fi/showrecord.php?language=fi_FI&ID=449278&).

Lukuvuoden 2010-2011 Ristilä oli vaihto-opiskelijana Royal Welsh College of Music & Drama'ssa Cardiffissa. Soolopianismi jäi hetkeksi syrjään Ristilän tehdessä tiivistä yhteistyötä laulumusiikin osaston kanssa. Hän opiskeli liediä Michael Pollockin johdolla, toimi avustavana korrepetiittorina kahdessa oopperassa, sekä säesti lukuisia konsertteja, koelauluja ja mestarikursseja.

Tällä hetkellä Ristilä täydentää opintojaan Sibelius-Akatemian korrepetitiokoulutuksessa ja opettaa [Keski-Vantaan Musiikkiopistossa](http://kevamo.com/) sekä Tuusulan Kansalaisopistossa. Hänellä on suunnitteilla useita projekteja eri laulajien kanssa, ja talven aikana hän aikoo neuloa ainakin yhdet villasukat.

<br/>
