---
layout: default
title: Biografia
permalink: /fi/biography/
lang: fi
---

## Biografia

Jenna Ristilä (s.1989) on savonlinnalaislähtöinen pianisti. Hän työskentelee enimmäkseen laulajien kanssa, mutta esittää myös kamarimusiikkia ja soolo-ohjelmistoa. Ristiä on toiminut musiikin johtajana ja pianistina niin aikuisten kuin lastenkin oopperoissa ja innostuu aina lied-ohjelmien suunnittelusta – mutta viihtyy hyvin myös säestystunneilla, äänityksissä ja kilpailuissa. Nykymusiikki kiehtoo Ristilää ja hän on kantaesittänyt useita teoksia, mm. Johannes Pollakin laulusarjan Guldgrävarens tårar mezzosopraano Ylva Gruenin kanssa, sekä Itzam Zapatan kamarioopperan Jääkausi perustamansa Start-up Opera -työryhmän voimin. Taiteellisen työnsä ohella Ristilä opettaa pianonsoittoa [Keski-Vantaan Musiikkiopistossa](http://kevamo.com/).

Ristilä valmistui musiikin maisteriksi Sibelius-Akatemiasta esittävän säveltaiteen linjalta vuonna 2014, ja suoritti 2018 toisen maisterintutkintonsa samassa oppilaitoksessa pääaineenaan korrepetitio. Lukuvuoden 2010-11 hän oli vaihto-opiskelijana Royal Welsh College of Music & Drama’ssa Cardiffissa. Ristilän tärkeimpiä opettajia ovat olleet Teppo Koivisto, Ilmo Ranta sekä Anja Ojanen-Forsberg, ja hän on ehtinyt opiskella pianonsoiton lisäksi myös mm. klassista laulua sekä cembalonsoittoa.

<br/>

## Joitain menneitä esiintymisiä

<br/>

### 2018

__Topelius Nyt! -lastenooppera__ sai kantaesityksensä Annantalossa kesäkuussa. Ala-asteikäisille suunnattu pläjäys tuo Topeliuksen satuja nykypäivään ja hauskuuttaa niin lapsia kuin aikuisiakin. Oopperassa laulavat sopraano Mari Karjalainen sekä baritoni Joonas Asikainen. Ristilä toimii esityksen pianistina, ja on sovittanut teoksen musiikin. Topelius Nyt! kiertää syksyllä pääkaupunkiseudun ja Itä-Suomen kouluissa.

__Pohjanlahden molemmilta puolilta__-liedkonserttisarjan Ristilä toteutti mezzosopraano Ylva Gruenin kanssa Suomalais-Ruotsalaisen kulttuurirahaston tuella. Gruen ja Ristilä järjestivät konsertteja Ruotsissa ja Suomessa, ja tilasivat säveltäjä Johannes Pollakilta laulusarjan konsertteja varten.

__YöUni__-konserteissa Ristilä esitti sopraano Anna-Maija Okan kanssa öisiä lauluja englantilaisilta ja amerikkalaisilta säveltäjiltä. Raukean kokonaisuuden lomassa kertoiltiin taruja ja tietoa yöllisistä ilmiöistä.

<br/>

### 2017

__Oskar Merikannon Pohjan neiti -ooppera__ esitettiin Lahden Oopperayhdistyksen voimin pianon säestyksellä. Produktion musiikin johtajana ja pianistina toiminut Ristilä sai erinomaiset arviot sekä Helsingin Sanomissa että Etelä-Suomen Sanomissa.

"Oopperan orkesteriosuutta on moitittu tavan takaa. Nyt sitä ei voinut arvioida, sillä Jenna Ristilä hoiti pianon ääressä koko säestyksen niin upeasti, ettei orkesterin puuttumista joutunut harmittelemaan." (Veijo Murtomäki, HS 15.10)

__Koomisen oopperan liedkonserttisarjassa__ sopraano Johanna Lehesvuori ja Ristilä esittivät amerikkalaista laulu- ja pianomusiikkia.

__Ilkka Kuusiston Gabriel, tule takaisin! -oopperan__ Itä-Suomen valloitus alkoi Pieksämäeltä ja Savonlinnasta. Oopperan on sovittanut neljälle soittajalle Matti Makkonen, joka vastaa myös musiikin johdosta yhteistyössä Ristilän kanssa. Ohjaus Ville Saukkonen, lavalla mm. Marjatta Airas, Joonas Asikainen, Päivi Pylvänäinen, Maiju Vaahtoluoto...

![Concert photo](../../images/gabriel.jpg)

__Jiri Pauerin Punahilkka -lastenooppera__ nähtiin Aleksanterin Teatterissa sekä Lieksassa. Matti Makkosen sovituksen musiikinjohdosta vastasi Ristilä, ja ohjauksesta Ville Saukkonen. Teoksen näyttävät tanssinumerot suunnitteli koreografi Elina Orpana.

<br/>

### 2016

__Jiri Pauerin Punahilkka -lastenoopperaa__ esitettiin Savonlinnan Oopperajuhlilla innokkaille pikkukatsojille.

![Concert photo](../../images/punahilkka.jpg)

__Jääkausi -kamariooppera__ valmistui Start-up Opera -ryhmän voimin, ja sitä esitettiin Sibelius-Akatemian konserttisarjassa sekä Hietsun Paviljongissa. Ristilä toimi ryhmän taiteellisena johtajana ja pianistina; oopperan sävelsi Itzam Zapata, libretosta vastasi Juho Gröndahl, Eljas Liinamaa ohjasi ja Eero Erkamo vastasi visuaalisesta suunnittelusta. Lavalla nähtiin sopraanot Milla Mäkinen ja Anna-Maija Oka. Ristilän kirjoittama blogi oopperan valmistumisesta: [startupopera.blogspot.fi](http://startupopera.blogspot.fi).

![Concert photo](../../images/jaakausi.jpg)

__Joulun valo -levyn__ julkaisemisen jälkeen sopraano Johanna Lehesvuori ja Ristilä ovat esittäneet levyn kappaleita konserteissa eri puolilla Suomea. Levyn voi ostaa verkkokaupasta [bluemusicgroup.com](http://bluemusicgroup.com).

<br/>

### 2015

__Helsinki Lied -kilpailussa__ Sopraano Johanna Lehesvuori ja Ristilä ylsivät finaaliin.

![Concert photo](../../images/lied.jpg)

__Taakseenkatsojat__ -soolokonserteissa Ristilä esitti Villa-Lobosin, Shostakovitsin sekä Brahmsin musiikkia. Ristilä rakastui Brahmsin Händel-variaatioihin ja suunnitteli niiden ympärille ohjelman, jossa kuultiin barokin sävellysmuotoja käyttäviä teoksia. 

__Hannu ja Kerttu -lastenooppera__ oli lyhennelmä Humperdinckin koko illan oopperasta, jota Esmo ry esitti kesällä Savonlinnassa. Ristilä vastasi musiikinjohdosta, Jenny Jumppanen ohjauksesta, ja lavallakin nähtiin tuttuja Savonlinnan seudulta; mm. Joonas Asikainen, Päivi Pylvänäinen, Anu Ontronen ja Maiju Vaahtoluoto.

<br/>
